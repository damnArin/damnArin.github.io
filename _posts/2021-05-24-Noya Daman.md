---
layout: post
comments: true
title: "Noya Daman"
date: 2021-05-24
---

Mandatory Rant: নতুন বাঙলা গান সব বিদেশ থেকে আসে কেন? 
MD Nahid Hasan Sheikh
আইলারে নয়া দামান আসমানেও তেরা
(এসেছে নতুন জামাই আকাশের তারা)
বিছানা বিছাইয়া দিলাম শাইল ধানের নেরা
(শাইল ধানের খড় দিয়ে বিছানা পাতানো হয়েছে) 
দামান্দ বও দামান্দ বও।
(জামাই বসো, জামাই বসো)
আওরে দামান বওরে খাটো, খাওরে বাটার পান
(আসো জামাই, বিছানায় বসে পান খাও)
যাইবার যদি চাওরে দামান কাইট্টা রাখমু কান
(যদি চলে যেতে চাও, তাহলে কান কেটে রেখে দিব)
দামান্দ বও দামান্দ বও।
(জামাই বসো, জামাই বসো)
Pranky NayeeM
•গানটির সরল অর্থ:
নতুন জামাই ( সিলেটে বলে দামান বা দামান্দ) শ্বশুরবাড়ি এসেছেন। তার চেহারা ঝলমল করছে, যেন আকাশের উজ্জল তারকা (তেরা/ তারা) । কনের ছোটবোন ও ভাবীরা ঐতিহ্যগত ভাবেই নতুন বরকে নিয়ে কৌতুক করতে অভ্যস্ত। তাই তারা বলছে…. আসমানের তারার মতো উজ্জল চেহারার নতুন জামাই এসেছেন, তাকে বসার জন্য বিছানা বিছিয়ে দিয়েছি । শাইল বা শালি ধানের নাড়া দিয়ে তৈরী এ বিছানা !! অতএব, হে নতুন জামাই বসো। বসো, কথা বলো, গল্প করো। বাটা ভরা পান রয়েছে, খাও,আনন্দ উপভোগ করো। কিন্তু এখনি অর্থাৎ একটু পরেই চলে যাবার কথাটি মূখে আনবেনা। যদি যাবার কথা বলো, তবে তোমার কান দুটি কেটে রেখে দেবো।
ওই দেখো, জামাইয়ের বড়ভাই এসেছেন, হিজল কাঠের গুড়ির মতো মোটা উনি, হাতের আংগুল দিয়ে এক ঠুনকো দিলেই মাটিতে পড়ে যান, মনে হয় যেন একজন ষাট বা সত্তর বছরের বুড়ো তিনি। আরো এসেছেন বরের অর্থাৎ জামাইয়ের বোন যিনি কথা বলতে এগিয়ে আসেন । কিন্তু নববধুর ভাইয়ের চেহারা দেখে তিনি বাকরুদ্ধ হয়ে পড়েন।
জামাইয়ের সাথে আরো এসেছেন তার বড়ভাইয়ের বউ অর্থাৎ ভাবী। বটবৃক্ষের সুবিশাল গুঁড়ির মত বিশাল বপু এ মহিলা। উঠতে বসতে অনেক সময় লাগে এই ভাবীর। শুধু কি তাই ? কাজের বেলা ও তিনি এ রকম। এক কাজ করতে গিয়ে অন্য কাজ করে বসেন, এক কথা বলতে অন্য কথা বলে ফেলেন। সে যা ই হোক… তাদেরকে কনের বাড়িতে স্বাগতম। সবাই বসুন-‘বও দামান বও।’